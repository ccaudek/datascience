<!DOCTYPE html>
<html lang="en">
<head>
<meta http-equiv="Content-Type" content="text/html; charset=UTF-8">
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Capitolo 2 Credibilità, modelli e parametri | Data Science per psicologi</title>
<meta name="author" content="Corrado Caudek">
<meta name="description" content="L’obiettivo di questo Capitolo è di introdurre il quadro concettuale dell’analisi dei dati bayesiana.  2.1 Analisi dei dati bayesiana L’analisi dei dati bayesiana si basa su due idee fondamentali....">
<meta name="generator" content="bookdown 0.26 with bs4_book()">
<meta property="og:title" content="Capitolo 2 Credibilità, modelli e parametri | Data Science per psicologi">
<meta property="og:type" content="book">
<meta property="og:description" content="L’obiettivo di questo Capitolo è di introdurre il quadro concettuale dell’analisi dei dati bayesiana.  2.1 Analisi dei dati bayesiana L’analisi dei dati bayesiana si basa su due idee fondamentali....">
<meta name="twitter:card" content="summary">
<meta name="twitter:title" content="Capitolo 2 Credibilità, modelli e parametri | Data Science per psicologi">
<meta name="twitter:description" content="L’obiettivo di questo Capitolo è di introdurre il quadro concettuale dell’analisi dei dati bayesiana.  2.1 Analisi dei dati bayesiana L’analisi dei dati bayesiana si basa su due idee fondamentali....">
<!-- JS --><script src="https://cdnjs.cloudflare.com/ajax/libs/clipboard.js/2.0.6/clipboard.min.js" integrity="sha256-inc5kl9MA1hkeYUt+EC3BhlIgyp/2jDIyBLS6k3UxPI=" crossorigin="anonymous"></script><script src="https://cdnjs.cloudflare.com/ajax/libs/fuse.js/6.4.6/fuse.js" integrity="sha512-zv6Ywkjyktsohkbp9bb45V6tEMoWhzFzXis+LrMehmJZZSys19Yxf1dopHx7WzIKxr5tK2dVcYmaCk2uqdjF4A==" crossorigin="anonymous"></script><script src="https://kit.fontawesome.com/6ecbd6c532.js" crossorigin="anonymous"></script><script src="libs/jquery-3.6.0/jquery-3.6.0.min.js"></script><meta name="viewport" content="width=device-width, initial-scale=1, shrink-to-fit=no">
<link href="libs/bootstrap-4.6.0/bootstrap.min.css" rel="stylesheet">
<script src="libs/bootstrap-4.6.0/bootstrap.bundle.min.js"></script><script src="libs/bs3compat-0.3.1/transition.js"></script><script src="libs/bs3compat-0.3.1/tabs.js"></script><script src="libs/bs3compat-0.3.1/bs3compat.js"></script><link href="libs/bs4_book-1.0.0/bs4_book.css" rel="stylesheet">
<script src="libs/bs4_book-1.0.0/bs4_book.js"></script><!-- Global site tag (gtag.js) - Google Analytics --><script async src="https://www.googletagmanager.com/gtag/js?id=UA-141182576-1"></script><script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());

      gtag('config', 'UA-141182576-1');
    </script><script src="https://cdnjs.cloudflare.com/ajax/libs/autocomplete.js/0.38.0/autocomplete.jquery.min.js" integrity="sha512-GU9ayf+66Xx2TmpxqJpliWbT5PiGYxpaG8rfnBEk1LL8l1KGkRShhngwdXK1UgqhAzWpZHSiYPc09/NwDQIGyg==" crossorigin="anonymous"></script><script src="https://cdnjs.cloudflare.com/ajax/libs/mark.js/8.11.1/mark.min.js" integrity="sha512-5CYOlHXGh6QpOFA/TeTylKLWfB3ftPsde7AnmhuitiTX4K5SqCLBeKro6sPS8ilsz1Q4NRx3v8Ko2IBiszzdww==" crossorigin="anonymous"></script><!-- CSS --><style type="text/css">
    
    div.hanging-indent{margin-left: 1.5em; text-indent: -1.5em;}
  </style>
<style type="text/css">
    /* Used with Pandoc 2.11+ new --citeproc when CSL is used */
    div.csl-bib-body { }
    div.csl-entry {
      clear: both;
        }
    .hanging div.csl-entry {
      margin-left:2em;
      text-indent:-2em;
    }
    div.csl-left-margin {
      min-width:2em;
      float:left;
    }
    div.csl-right-inline {
      margin-left:2em;
      padding-left:1em;
    }
    div.csl-indent {
      margin-left: 2em;
    }
  </style>
<link rel="stylesheet" href="style.css">
</head>
<body data-spy="scroll" data-target="#toc">

<div class="container-fluid">
<div class="row">
  <header class="col-sm-12 col-lg-3 sidebar sidebar-book"><a class="sr-only sr-only-focusable" href="#content">Skip to main content</a>

    <div class="d-flex align-items-start justify-content-between">
      <h1>
        <a href="index.html" title="">Data Science per psicologi</a>
      </h1>
      <button class="btn btn-outline-primary d-lg-none ml-2 mt-1" type="button" data-toggle="collapse" data-target="#main-nav" aria-expanded="true" aria-controls="main-nav"><i class="fas fa-bars"></i><span class="sr-only">Show table of contents</span></button>
    </div>

    <div id="main-nav" class="collapse-lg">
      <form role="search">
        <input id="search" class="form-control" type="search" placeholder="Search" aria-label="Search">
</form>

      <nav aria-label="Table of contents"><h2>Table of contents</h2>
        <ul class="book-toc list-unstyled">
<li><a class="" href="index.html">Benvenuti</a></li>
<li class="book-part">Nozioni preliminari</li>
<li><a class="" href="ch-key-notions.html"><span class="header-section-number">1</span> Concetti chiave</a></li>
<li class="book-part">Inferenza bayesiana</li>
<li><a class="active" href="ch-bayes-workflow.html"><span class="header-section-number">2</span> Credibilità, modelli e parametri</a></li>
</ul>

        <div class="book-extra">
          <p><a id="book-repo" href="https://github.com/ccaudek/datascience">View book source <i class="fab fa-github"></i></a></p>
        </div>
      </nav>
</div>
  </header><main class="col-sm-12 col-md-9 col-lg-7" id="content"><div id="ch-bayes-workflow" class="section level1" number="2">
<h1>
<span class="header-section-number">Capitolo 2</span> Credibilità, modelli e parametri<a class="anchor" aria-label="anchor" href="#ch-bayes-workflow"><i class="fas fa-link"></i></a>
</h1>
<p>L’obiettivo di questo Capitolo è di introdurre il quadro concettuale dell’analisi dei dati bayesiana.</p>
<div id="analisi-dei-dati-bayesiana" class="section level2" number="2.1">
<h2>
<span class="header-section-number">2.1</span> Analisi dei dati bayesiana<a class="anchor" aria-label="anchor" href="#analisi-dei-dati-bayesiana"><i class="fas fa-link"></i></a>
</h2>
<p>L’analisi dei dati bayesiana si basa su due idee fondamentali.</p>
<ul>
<li>La prima idea è quella della riallocazione della credibilità tra le possibilità.<br>
</li>
<li>La seconda idea è che le possibili ipotesi, a cui attribuiamo diversi gradi di credibilità, possono essere espresse i valori dei parametri di un modello statistico.</li>
</ul>
<div id="prima-idea-riallocazione-della-credibilità" class="section level3" number="2.1.1">
<h3>
<span class="header-section-number">2.1.1</span> Prima idea: riallocazione della credibilità<a class="anchor" aria-label="anchor" href="#prima-idea-riallocazione-della-credibilit%C3%A0"><i class="fas fa-link"></i></a>
</h3>
<p>Consideriamo la prima idea. <span class="citation">Kruschke (<a href="ch-bayes-workflow.html#ref-doing_bayesian_data_an" role="doc-biblioref">2014</a>)</span> la descrive facendo un riferimento letterario. Il detective immaginario Sherlock Holmes spesso diceva al suo compagno, il dottor Watson: “Quante volte ti ho detto che quando hai eliminato l’impossibile, tutto ciò che rimane, per quanto improbabile, deve essere la verità?” (Doyle, 1890, cap. 6). Anche se il ragionamento di Holmes o Watson o Doyle non è mai stato descritto come un’inferenza bayesiana, in realtà lo è. Nei romanzi di Doyle, Sherlock Holmes ragiona nel modo seguente. Holmes inizia a elencare i vari sospetti di un crimine. A priori, alla possibilità che il colpevole sia uno di vari sospetti viene attribuito un certo grado di credibilità. In seguito, Holmes raccoglie sistematicamente le prove che escludono alcuni possibili sospetti. Se tutti i possibili sospetti tranne uno possono essere eliminati, il ragionamento bayesiano di Sherlock Holmes lo porta a concludere che è pienamente credibile che il sospetto rimanente sia il colpevole, anche se all’inizio questa idea poteva sembrare poco plausibile.</p>
<p><span class="citation">Kruschke (<a href="ch-bayes-workflow.html#ref-doing_bayesian_data_an" role="doc-biblioref">2014</a>)</span> esprime quest’idea con la seguente figura. Supponiamo che vi siano quattro possibili ipotesi rispetto ad un fenomeno (nella figura “Possibilities”): A, B, C, D. Queste ipotesi possono corrispondere, ad esempio, ai quattro possibili colpevoli di un crimine.</p>
<div class="inline-figure"><img src="ds4psy_files/figure-html/unnamed-chunk-3-1.png" width="576" style="display: block; margin: auto;"></div>
<p>Nella riga superiore ci sono le ipotesi a priori relativamente al “colpevole”. Nella prima colonna, la nostra credibilità a priori si distribuisce equamente tra i quattro possibili colpevoli. Si noti che all’intera credibilità a priori assegniamo il valore 1. Se ci sono quattro possibilità, a ciascuna attribuiamo il valore 0.25 se esse vengono considerate equivalenti. Se i dati a disposizione consentono di escludere la possibilità A allora, a posteriori, il livello di credibilità si ridistribuisce tra le tre rimanenti possibilità come indicato nella figura (ovvero, assegniamo a ciascuna di esse il valore di 1/3). Il passaggio dalla distribuzione a priori a quella a posteriori si dice <em>aggiornamento bayesiano</em>. In questo caso, l’aggiornamento bayesiano (ovvero, la riallocazione della credibilità alla luce dei dati a disposizione) ha solo consentito di escludere un possibile colpevole. Nella seconda colonna della figura, a priori si considera impossibile la possibilità A, per cui la nostra credibilità di distribuisce tra le rimanenti possibilità come indicato nella figura, se le consideriamo equivalenti. Supponendo che i dati consentano di escludere la possibilità B, l’aggiornamento bayesiano ci porta alla distribuzione a posteriori che attribuisce una credibilità di 0.5 alle possibilità C e D. In questo caso, abbiamo escluso due possibili colpevoli, ma non sappiamo decidere tra C e D. Infine, il caso più fortunato è descritto nell’ultima colonna, nella quale a priori possiamo escludere A e B. I dati ci consentono di escludere C. Per cui, a posteriori, siamo sicuri (la credibilità è 1) che il colpevole sia D. L’analisi bayesiana procede esattamente in questo modo: distribuisce la nostra credibilità a priori tra una serie di possibilità. A questo punto si osservano dei dati. Le informazioni fornite dai dati conducono ad una diversa distribuzione della credibilità tra le possibilità. Tale aggiornamento delle credenze conduce alla distribuzione a posteriori, la quale descrive il modo in cui abbiamo modificato le credenze a priori alla luce delle nuove informazioni fornite dai dati.</p>
</div>
<div id="i-dati-sono-rumorosi-e-le-inferenze-sono-probabilistiche" class="section level3" number="2.1.2">
<h3>
<span class="header-section-number">2.1.2</span> I dati sono rumorosi e le inferenze sono probabilistiche<a class="anchor" aria-label="anchor" href="#i-dati-sono-rumorosi-e-le-inferenze-sono-probabilistiche"><i class="fas fa-link"></i></a>
</h3>
<p>I casi della figura precedente presupponevano che i dati osservati avessero relazioni deterministiche con le possibili cause. Ad esempio, Sherlock Holmes potrebbe aver trovato un’impronta sulla scena del crimine e identificato la taglia e il tipo di scarpa con assoluta certezza, escludendo così completamente o implicando un particolare candidato sospetto.</p>
<p>In realtà, i dati hanno solo relazioni probabilistiche con le loro cause sottostanti. Un vero investigatore potrebbe misurare attentamente l’impronta e i dettagli del suo battistrada, ma queste misurazioni restringerebbero solo probabilisticamente la gamma di possibili scarpe che potrebbero aver prodotto l’impronta. Le misure non sono perfette e l’impronta è solo una rappresentazione imperfetta della scarpa che l’ha prodotta. La relazione tra la causa (cioè la scarpa) e l’effetto misurato (cioè l’impronta) viene complicata dalla presenza del “rumore della misurazione”.</p>
<p>Nella ricerca scientifica, le misurazioni sono fortemente contaminate dagli effetti di molteplici influenze estranee, nonostante gli enormi sforzi per limitare la loro intrusione. Per esempio, in uno studio sull’apprendimento della statistica da parte degli studenti di psicologia, un ricercatore potrebbe dividere gli studenti in due gruppi: un gruppo sperimentale (che affianca lo studio del materiale dell’esame con una serie di esercitazioni nelle quali viene utilizzato un software per l’analisi dei dati) e un gruppo di controllo (che studia il materiale dell’esame su un testo e si limita a svolgere degli esercizi scolastici carta-e-penna). Supponiamo che il ricercatore misuri la prestazione all’esame dei due gruppi. È chiaro che la prestazione all’esame per ogni singolo studente, al di là dell’effetto della manipolazione sperimentale, può variare notevolmente a seconda di molte altre influenze, come la motivazione, l’ansia, la preparazione pregressa, la quantità di studio, ecc.</p>
<p>I dati risultanti, quindi, saranno estremamente rumorosi, con un’enorme variabilità all’interno di ciascun gruppo e un’enorme sovrapposizione tra i gruppi. Pertanto, ci saranno molte prestazioni all’esame misurate nel gruppo sperimentale che sono più alte delle prestazioni all’esame nel gruppo di controllo e viceversa. Da queste due distribuzioni di voti all’esame, molto disperse e sovrapposte, vogliamo inferire quanta differenza c’è tra i due gruppi e quanto possiamo essere certi di una tale differenza.</p>
<p>Tutti i dati scientifici hanno un certo grado di “rumore” nei loro valori. Le tecniche di analisi dei dati sono progettate per inferire le tendenze sottostanti da dati rumorosi. A differenza di Sherlock Holmes, che potrebbe fare un’osservazione ed escludere completamente alcune possibili cause, nella ricerca scientifica possiamo raccogliere dati e modificare solo in un modo incrementale la credibilità di alcune possibili tendenze. Vedremo molti esempi realistici di questo processo in questo insegnamento. Il bello dell’analisi bayesiana è che, alla luce delle informazioni fornite dai dati, la teoria delle probabilità ci consente di riallocare la credibilità in un modo non arbitrario e automatico.</p>
</div>
<div id="seconda-idea-le-possibilità-sono-valori-di-parametri-in-un-modello-statistico" class="section level3" number="2.1.3">
<h3>
<span class="header-section-number">2.1.3</span> Seconda idea: le possibilità sono valori di parametri in un modello statistico<a class="anchor" aria-label="anchor" href="#seconda-idea-le-possibilit%C3%A0-sono-valori-di-parametri-in-un-modello-statistico"><i class="fas fa-link"></i></a>
</h3>
<p>BDI-II prima e dopo un intervento psicologico.</p>
<p>Nel precedente ragionamento “bayesiano” di Sherlock Holmes, le possibilità corrispondevano alle quattro modalità di una variabile discreta: la variabile era “i possibili colpevoli del crimine” e le modalità erano appunto A, B, C e D.</p>
<p>In statistica, lavorare con variabili discrete è complicato. È molto più semplice, invece, svolgere l’aggiornamento bayesiano mediante gli strumenti della teoria delle probabilità, se vengono utilizzate variabili continue.</p>
<p>In tali circostanze, le “possibilità” corrispondono ai valori dei parametri in un modello statistico. Possiamo chiarire questa affermazione nel modo seguente.</p>
</div>
</div>
<div id="flusso-di-lavoro-bayesiano" class="section level2" number="2.2">
<h2>
<span class="header-section-number">2.2</span> Flusso di lavoro bayesiano<a class="anchor" aria-label="anchor" href="#flusso-di-lavoro-bayesiano"><i class="fas fa-link"></i></a>
</h2>
<p>La moderna statistica bayesiana viene per lo più eseguita utilizzando un linguaggio di programmazione probabilistico implementato su computer. Ciò ha cambiato radicalmente il modo in cui venivano eseguite le statistiche bayesiane anche fin pochi decenni fa. La complessità dei modelli che possiamo costruire è aumentata e la barriera delle competenze matematiche e computazionali che sono richieste è diminuita. Inoltre, il processo di modellazione iterativa è diventato, sotto molti aspetti, molto più facile da eseguire. Anche se formulare modelli statistici complessi è diventato più facile che mai, la statistica è un campo pieno di sottigliezze che non scompaiono magicamente utilizzando potenti metodi computazionali. Pertanto, avere una buona preparazione sugli aspetti teorici, specialmente quelli rilevanti per la pratica, è estremamente utile per applicare efficacemente i metodi statistici.</p>
</div>
<div id="modellizzazione-bayesiana" class="section level2" number="2.3">
<h2>
<span class="header-section-number">2.3</span> Modellizzazione bayesiana<a class="anchor" aria-label="anchor" href="#modellizzazione-bayesiana"><i class="fas fa-link"></i></a>
</h2>
<!-- Consideriamo nuovamente il teorema di Bayes dalla \@ref(eq:bayes2) per assegnarli ora, in modo più chiaro,  l'interpretazione che gli è propria nell'inferenza bayesiana moderna. In generale, diciamo che il teorema di Bayes è uno strumento di aggiornamento delle conoscenze a priori in relazione alle nuove evidenze. Se si prende in considerazione una variabile casuale $Y$, di cui si conosce la distribuzione a meno di un parametro $\theta$, secondo l'approccio bayesiano è possibile modellare l'incertezza su tale parametro mediante una variabile casuale continua $\Theta$ che può assumere tutti i valori ammissibili per il parametro cercato. La funzione di densità $p(\theta)$ di tale variabile casuale prende il nome di _distribuzione a priori_ e rappresenta la sintesi delle opinioni e delle informazioni che si hanno sul parametro prima di avere osservato il risultato dell'esperimento.  -->
<p>Nell’approccio bayesiano all’inferenza statistica si prende in considerazione una variabile casuale <span class="math inline">\(Y\)</span> di cui si conosce la distribuzione a meno di un parametro <span class="math inline">\(\theta\)</span>. Secondo l’approccio bayesiano, è possibile modellare l’incertezza sul valore del parametro rappresentandolo con una variabile casuale continua <span class="math inline">\(\Theta\)</span> avente come supporto l’insieme dei valori ammissibili per il parametro cercato. La funzione di densità <span class="math inline">\(p(\theta)\)</span> prende il nome di <em>distribuzione a priori</em> e rappresenta la sintesi delle opinioni e delle informazioni che si hanno sul parametro prima dell’osservazione dei dati. L’aggiornamento dell’incertezza su <span class="math inline">\(\theta\)</span> è determinata dal verificarsi dell’evidenza <span class="math inline">\(y\)</span>, ovvero dall’osservazione dei risultati di un esperimento casuale. Le informazioni provenienti dal campione osservato <span class="math inline">\(y = (y_1, \dots, y_n)\)</span> sono contenute nella funzione <span class="math inline">\(p(y \mid \theta)\)</span>, che, osservata come funzione di <span class="math inline">\(\theta\)</span> per <span class="math inline">\(y\)</span>, prende il nome di <em>funzione di verosimiglianza</em>. L’aggiornamento delle conoscenze a priori incorporate nella distribuzione iniziale <span class="math inline">\(p(\theta)\)</span> in seguito al verificarsi di <span class="math inline">\(Y = y\)</span> (evidenza empirica) avviene attraverso il teorema di Bayes in cui <span class="math inline">\(p(\theta \mid y)\)</span> risulta proporzionale al prodotto della probabilità a priori e della verosimiglianza e prende il nome di <em>distribuzione a posteriori</em>:</p>
<p><span class="math display" id="eq:bayes-intro">\[\begin{equation}
p(\theta \mid y) = \frac{p(y \mid \theta) p(\theta)}{\int_{\Theta}p(y \mid \theta) p(\theta) \,\operatorname {d}\!\theta} \quad \theta \in \Theta.
\tag{2.1}
\end{equation}\]</span></p>
<p>Si noti che l’integrale al denominatore della <a href="ch-bayes-workflow.html#eq:bayes-intro">(2.1)</a> è spesso di difficile risoluzione analitica per cui l’inferenza bayesiana solitamente procede attraverso metodi di ricampionamento e metodi iterativi, quali le Catene di Markov Monte Carlo (MCMC).</p>
<!-- Si considera inoltre una variabile $\Theta$ continua, avente funzione di densità $p(\theta)$, tali che $p(y \mid \theta)$ sia la funzione di probabilità condizionata di $Y$ dato $\Theta$. Allora, la formula di Bayes diventa: -->
<p><span class="citation">Martin et al. (<a href="ch-bayes-workflow.html#ref-martin2022bayesian" role="doc-biblioref">2022</a>)</span> descrivono la modellazione bayesiana distinguendo tre passaggi.</p>
<ol style="list-style-type: decimal">
<li>Dati alcuni dati e alcune ipotesi su come questi dati potrebbero essere stati generati, si progetta un modello statistico combinando e trasformando variabili casuali.</li>
<li>Si usa il teorema di Bayes per condizionare il modello ai dati. Questo processo viene chiamato “inferenza” e come risultato si ottiene una distribuzione a posteriori.</li>
<li>Si critica il modello utilizzando criteri diversi, inclusi i dati e la nostra conoscenza del dominio, per verificare se abbia senso. Poiché in generale siamo incerti sul modello, a volte si confrontano modelli diversi.</li>
</ol>
<p>Questi tre passaggi vengono eseguiti in modo iterativo e danno luogo a quello che è chiamato “flusso di lavoro bayesiano” (<em>bayesian workflow</em>).</p>
<div id="notazione" class="section level3" number="2.3.1">
<h3>
<span class="header-section-number">2.3.1</span> Notazione<a class="anchor" aria-label="anchor" href="#notazione"><i class="fas fa-link"></i></a>
</h3>
<p>Per fissare la notazione, nel seguito <span class="math inline">\(y\)</span> rappresenterà i dati e <span class="math inline">\(\theta\)</span> rappresenterà i parametri incogniti di un modello statistico. Sia <span class="math inline">\(y\)</span> che <span class="math inline">\(\theta\)</span> vengono concepiti come variabili casuali. Con <span class="math inline">\(x\)</span> vengono invece denotate le quantità note, come ad esempio i predittori del modello lineare. Per rappresentare in un modo conciso i modelli probabilistici viene usata una notazione particolare. Ad esempio, invece di scrivere <span class="math inline">\(p(\theta) = \mbox{Beta}(1, 1)\)</span> scriviamo <span class="math inline">\(\theta \sim \mbox{Beta}(1, 1)\)</span>. Il simbolo “<span class="math inline">\(\sim\)</span>” viene spesso letto “è distribuito come”. Possiamo anche pensare che significhi che <span class="math inline">\(\theta\)</span> costituisce un campione casuale estratto dalla distribuzione Beta(1, 1). Allo stesso modo, ad esempio, la verosimiglianza del modello binomiale può essere scritta come <span class="math inline">\(y \sim \text{Bin}(n, \theta)\)</span>.</p>
</div>
</div>
<div id="distribuzioni-a-priori" class="section level2" number="2.4">
<h2>
<span class="header-section-number">2.4</span> Distribuzioni a priori<a class="anchor" aria-label="anchor" href="#distribuzioni-a-priori"><i class="fas fa-link"></i></a>
</h2>
<p>Quando adottiamo un approccio bayesiano, i parametri della distribuzione di riferimento non venono considerati come delle costanti incognite ma bensì vengono trattati come variabili casuali; di conseguenza, i parametri assumono una particolare distribuzione che nelle statistica bayesiana viene definita “a priori”. I parametri <span class="math inline">\(\theta\)</span> possono assumere delle distribuzioni a priori differenti: a seconda delle informazioni disponibili bisogna selezionare una distribuzione di <span class="math inline">\(\theta\)</span> in modo tale che venga assegnata una probabilità maggiore a quei valori del parametro che si ritengono più plausibili. Idealmente, le credenze a priori che portano alla specificazione di una distribuzione a priori dovrebbero essere supportate da una qualche motivazione, come ad esempio i risultati di ricerche precedenti.</p>
<!-- La distribuzione a priori sui valori dei parametri $p(\theta)$ è parte integrante del modello statistico. Ciò implica che due modelli bayesiani possono condividere la stessa funzione di verosimiglianza, ma tuttavia devono essere considerati come modelli diversi se specificano diverse distribuzioni a priori. Ciò significa che, quando diciamo "Modello binomiale", intendiamo in realtà un'intera classe di modelli, ovvero tutti i possibili modelli che hanno la stessa verosimiglianza ma diverse distribuzioni a priori su $\theta$. -->
<!-- Nell'analisi dei dati bayesiana, la distribuzione a priori $p(\theta)$ codifica le credenze del ricercatore a proposito dei valori dei parametri, prima di avere osservato i dati. Idealmente, le credenze a priori che supportano la specificazione di una distribuzione a priori dovrebbero essere supportate da una qualche motivazione, come ad esempio i risultati di ricerche precedenti, o altre motivazioni giustificabili.  -->
<div id="tipologie-di-distribuzioni-a-priori" class="section level3" number="2.4.1">
<h3>
<span class="header-section-number">2.4.1</span> Tipologie di distribuzioni a priori<a class="anchor" aria-label="anchor" href="#tipologie-di-distribuzioni-a-priori"><i class="fas fa-link"></i></a>
</h3>
<p>Possiamo distinguere tra diverse distribuzioni a priori in base a quanto fortemente impegnano il ricercatore a ritenere come plausibile un particolare intervallo di valori dei parametri. Il caso più estremo è quello che rivela una totale assenza di conoscenze a priori, il che conduce alle <em>distribuzioni a priori non informative</em>, ovvero quelle che assegnano lo stesso livello di fiducia a tutti i valori dei parametri. Le distribuzioni a priori informative, d’altra parte, possono essere <em>debolmente informative</em> o <em>fortemente informative</em>, a seconda del modo in cui lo sperimentatore distribuisce la sua fiducia nello spazio del parametro. Il caso più estremo di credenza a priori è quello che assegna tutta la probabilità ad un singolo valore del parametro. La figura seguente mostra alcuni esempi di distribuzioni a priori per il modello Binomiale:</p>
<ul>
<li>distribuzione <em>non informativa</em>: <span class="math inline">\(\theta_c \sim \mbox{Beta}(1,1)\)</span>;</li>
<li>distribuzione <em>debolmente informativa</em>: <span class="math inline">\(\theta_c \sim \mbox{Beta}(5,2)\)</span>;</li>
<li>distribuzione <em>fortemente informativa</em>: <span class="math inline">\(\theta_c \sim \mbox{Beta}(50,20)\)</span>;</li>
<li>
<em>valore puntuale</em>: <span class="math inline">\(\theta_c \sim \mbox{Beta}(\alpha, \beta)\)</span> con <span class="math inline">\(\alpha, \beta \rightarrow \infty\)</span> e <span class="math inline">\(\frac{\alpha}{\beta} = \frac{5}{2}\)</span>.</li>
</ul>
<div class="figure" style="text-align: center">
<span style="display:block;" id="fig:unnamed-chunk-4"></span>
<img src="ds4psy_files/figure-html/unnamed-chunk-4-1.png" alt="Esempi di distribuzioni a priori per il parametro $\theta_c$ nel Modello Binomiale." width="576"><p class="caption">
FIGURA 2.1: Esempi di distribuzioni a priori per il parametro <span class="math inline">\(\theta_c\)</span> nel Modello Binomiale.
</p>
</div>
</div>
<div id="selezione-della-distribuzione-a-priori" class="section level3" number="2.4.2">
<h3>
<span class="header-section-number">2.4.2</span> Selezione della distribuzione a priori<a class="anchor" aria-label="anchor" href="#selezione-della-distribuzione-a-priori"><i class="fas fa-link"></i></a>
</h3>
<p>La selezione delle distribuzioni a priori è stata spesso vista come una delle scelte più importanti che un ricercatore fa quando implementa un modello bayesiano in quanto può avere un impatto sostanziale sui risultati finali. La soggettività delle distribuzioni a priori è evidenziata dai critici come un potenziale svantaggio dei metodi bayesiani. A questa critica, <span class="citation">Schoot et al. (<a href="ch-bayes-workflow.html#ref-vandeSchoot2021modelling" role="doc-biblioref">2021</a>)</span> rispondono dicendo che, al di là della scelta delle distribuzioni a priori, ci sono molti elementi del processo di inferenza statistica che sono soggettivi, ovvero la scelta del modello statistico e le ipotesi sulla distribuzione degli errori. In secondo luogo, <span class="citation">Schoot et al. (<a href="ch-bayes-workflow.html#ref-vandeSchoot2021modelling" role="doc-biblioref">2021</a>)</span> notano come le distribuzioni a priori svolgono due importanti ruoli statistici: quello della “regolarizzazione della stima”, ovvero, il processo che porta ad indebolire l’influenza indebita di osservazioni estreme, e quello del miglioramento dell’efficienza della stima, ovvero, la facilitazione dei processi di calcolo numerico di stima della distribuzione a posteriori. L’effetto della distribuzione a priori sulla distribuzione a posteriori verrà discusso in dettaglio nel Capitolo <a href="#chapter-balance"><strong>??</strong></a>.</p>
</div>
<div id="unapplicazione-empirica" class="section level3" number="2.4.3">
<h3>
<span class="header-section-number">2.4.3</span> Un’applicazione empirica<a class="anchor" aria-label="anchor" href="#unapplicazione-empirica"><i class="fas fa-link"></i></a>
</h3>
<p>Per introdurre la modelizzazione bayesiana useremo qui i dati riportati da <span class="citation">Zetsche et al. (<a href="ch-bayes-workflow.html#ref-zetschefuture2019" role="doc-biblioref">2019</a>)</span> (si veda l’appendice <a href="#appendix:future-exp"><strong>??</strong></a>). Tali dati corrispondono a 23 “successi” in 30 prove e possono dunque essere considerati la manifestazione di una variabile casuale Bernoulliana.</p>
<p>Se non abbiamo alcuna informazione a priori su <span class="math inline">\(\theta\)</span> (ovvero, la probabilità che l’aspettativa dell’umore futuro del partecipante sia distorta negativamente), potremmo pensare di usare una distribuzione a priori uniforme, ovvero una Beta di parametri <span class="math inline">\(\alpha=1\)</span> e <span class="math inline">\(\beta=1\)</span>. Una tale scelta, tuttavia, è sconsigliata in quanto è più vantaggioso usare una distribuzione debolmente informativa, come ad esempio <span class="math inline">\(\mbox{Beta}(2, 2)\)</span>, che ha come scopo la regolarizzazione, cioè quello di mantenere le inferenze in un intervallo ragionevole. Qui useremo una <span class="math inline">\(\mbox{Beta}(2, 10)\)</span>.</p>
<p><span class="math display">\[
p(\theta) = \frac{\Gamma(12)}{\Gamma(2)\Gamma(10)}\theta^{2-1} (1-\theta)^{10-1}.
\]</span></p>
<div class="sourceCode" id="cb1"><pre class="downlit sourceCode r">
<code class="sourceCode R"><span class="fu">bayesrules</span><span class="fu">::</span><span class="fu"><a href="https://bayes-rules.github.io/bayesrules/docs/reference/plot_beta.html">plot_beta</a></span><span class="op">(</span>alpha <span class="op">=</span> <span class="fl">2</span>, beta <span class="op">=</span> <span class="fl">10</span>, mean <span class="op">=</span> <span class="cn">TRUE</span>, mode <span class="op">=</span> <span class="cn">TRUE</span><span class="op">)</span></code></pre></div>
<div class="inline-figure"><img src="ds4psy_files/figure-html/unnamed-chunk-5-1.png" width="576" style="display: block; margin: auto;"></div>
<p>La <span class="math inline">\(\mbox{Beta}(2, 10)\)</span> esprime la credenza che <span class="math inline">\(\theta\)</span> assume valori <span class="math inline">\(&lt; 0.5\)</span>, con il valore più plausibile pari a circa 0.1. Questo è assolutamente implausibile per il caso dell’esempio in discussione: la <span class="math inline">\(\mbox{Beta}(2, 10)\)</span> verrà usata solo per scopi didattici, ovvero, per esplorare le conseguenze di tale scelta sulla distribuzione a posteriori.</p>
</div>
</div>
<div id="la-funzione-di-verosimiglianza" class="section level2" number="2.5">
<h2>
<span class="header-section-number">2.5</span> La funzione di verosimiglianza<a class="anchor" aria-label="anchor" href="#la-funzione-di-verosimiglianza"><i class="fas fa-link"></i></a>
</h2>
<p>Iniziamo con una definizione.</p>
<div class="definition">
<p><span id="def:unlabeled-div-5" class="definition"><strong>Definizione 2.1  </strong></span>La <em>funzione di verosimiglianza</em> <span class="math inline">\(\mathcal{L}(\theta \mid y) = f(y \mid \theta), \theta \in \Theta,\)</span> è la funzione di massa o di densità di probabilità dei dati <span class="math inline">\(y\)</span> vista come una funzione del parametro sconosciuto (o dei parametri sconosciuti) <span class="math inline">\(\theta\)</span>.</p>
</div>
<p>Detto in altre parole, le funzioni di verosimiglianza e di (massa o densità di) probabilità sono formalmente identiche, ma è completamente diversa la loro interpretazione. Nel caso della funzione di massa o di densità di probabilità la distribuzione del vettore casuale delle osservazioni campionarie <span class="math inline">\(y\)</span> dipende dai valori assunti dal parametro (o dai parametri) <span class="math inline">\(\theta\)</span>; nel caso della la funzione di verosimiglianza la credibilità assegnata a ciascun possibile valore <span class="math inline">\(\theta\)</span> viene determinata avendo acquisita l’informazione campionaria <span class="math inline">\(y\)</span> che rappresenta l’elemento condizionante. In altri termini, la funzione di verosimiglianza descrive in termini relativi il sostegno empirico che <span class="math inline">\(\theta \in \Theta\)</span> riceve da <span class="math inline">\(y\)</span>. Infatti, la funzione di verosimiglianza assume forme diverse al variare di <span class="math inline">\(y\)</span>. Possiamo dunque pensare alla funzione di verosimiglianza come alla risposta alla seguente domanda: avendo osservato i dati <span class="math inline">\(y\)</span>, quanto risultano (relativamente) credibili i diversi valori del parametro <span class="math inline">\(\theta\)</span>? In termini più formali possiamo dire: sulla base dei dati, <span class="math inline">\(\theta_1 \in \Theta\)</span> risulta più credibile di <span class="math inline">\(\theta_2 \in \Theta\)</span> quale indice del modello probabilistico generatore dei dati se <span class="math inline">\(\mathcal{L}(\theta_1) &gt; \mathcal{L}(\theta_1)\)</span>.</p>
<p>Notiamo un punto importante: la funzione <span class="math inline">\(\mathcal{L}(\theta \mid y)\)</span> non è una funzione di densità. Infatti, essa non racchiude un’area unitaria.</p>
<div id="notazione-1" class="section level3" number="2.5.1">
<h3>
<span class="header-section-number">2.5.1</span> Notazione<a class="anchor" aria-label="anchor" href="#notazione-1"><i class="fas fa-link"></i></a>
</h3>
<p>Seguendo una pratica comune, in questa dispensa spesso useremo la notazione <span class="math inline">\(p(\cdot)\)</span> per rappresentare due quantità differenti, ovvero la funzione di verosimiglianza e la distribuzione a priori. Questo piccolo abuso di notazione riflette il seguente punto di vista: anche se la verosimiglianza non è una funzione di densità di probabilità, noi non vogliamo stressare questo aspetto, ma vogliamo piuttosto pensare alla verosimiglianza e alla distribuzione a priori come a due elementi che sono egualmente necessari per calcolare la distribuzione a posteriori. In altri termini, per così dire, questa notazione assegna lo stesso status epistemologico alle due diverse quantità che si trovano al numeratore della regola di Bayes.</p>
</div>
<div id="la-log-verosimiglianza" class="section level3" number="2.5.2">
<h3>
<span class="header-section-number">2.5.2</span> La log-verosimiglianza<a class="anchor" aria-label="anchor" href="#la-log-verosimiglianza"><i class="fas fa-link"></i></a>
</h3>
<p>Dal punto di vista pratico risulta più conveniente utilizzare, al posto della funzione di verosimiglianza, il suo logaritmo naturale, ovvero la funzione di log-verosimiglianza:</p>
<p><span class="math display">\[\begin{equation}
\ell(\theta) = \log \mathcal{L}(\theta).
\end{equation}\]</span></p>
<p>Poiché il logaritmo è una funzione strettamente crescente (usualmente si considera il logaritmo naturale), allora <span class="math inline">\(\mathcal{L}(\theta)\)</span> e <span class="math inline">\(\ell(\theta)\)</span> assumono il massimo (o i punti di massimo) in corrispondenza degli stessi valori di <span class="math inline">\(\theta\)</span> (per un approfondimento, si veda l’Appendice <a href="#appendix:max-like"><strong>??</strong></a>):</p>
<p><span class="math display">\[
\hat{\theta} = \argmax_{\theta \in \Theta} \ell(\theta) = \argmax_{\theta \in \Theta} \mathcal{L}(\theta).
\]</span></p>
<p>Per le proprietà del logaritmo, si ha</p>
<p><span class="math display">\[\begin{equation}
\ell(\theta) = \log \left( \prod_{i = 1}^n f(y \mid \theta) \right) = \sum_{i = 1}^n \log f(y \mid \theta).
\end{equation}\]</span></p>
<p>Si noti che non è necessario lavorare con i logaritmi, ma è fortemente consigliato. Il motivo è che i valori della verosimiglianza, in cui si moltiplicano valori di probabilità molto piccoli, possono diventare estremamente piccoli – qualcosa come <span class="math inline">\(10^{-34}\)</span>. In tali circostanze, non è sorprendente che i programmi dei computer mostrino problemi di arrotondamento numerico. Le trasformazioni logaritmiche risolvono questo problema.</p>
</div>
<div id="unapplicazione-empirica-1" class="section level3" number="2.5.3">
<h3>
<span class="header-section-number">2.5.3</span> Un’applicazione empirica<a class="anchor" aria-label="anchor" href="#unapplicazione-empirica-1"><i class="fas fa-link"></i></a>
</h3>
<p>Se i dati di <span class="citation">Zetsche et al. (<a href="ch-bayes-workflow.html#ref-zetschefuture2019" role="doc-biblioref">2019</a>)</span> possono essere riassunti da una proporzione allora è sensato adottare un modello probabilistico binomiale quale meccanismo generatore dei dati:</p>
<p><span class="math display" id="eq:binomialmodel">\[\begin{equation}
y  \sim \mbox{Bin}(n, \theta),
\tag{2.2}
\end{equation}\]</span></p>
<p>laddove <span class="math inline">\(\theta\)</span> è la probabiltà che una prova Bernoulliana assuma il valore 1 e <span class="math inline">\(n\)</span> corrisponde al numero di prove Bernoulliane. Questo modello assume che le prove Bernoulliane <span class="math inline">\(y_i\)</span> che costituiscono il campione <span class="math inline">\(y\)</span> siano tra loro indipendenti e che ciascuna abbia la stessa probabilità <span class="math inline">\(\theta \in [0, 1]\)</span> di essere un “successo” (valore 1). In altre parole, il modello generatore dei dati avrà una funzione di massa di probabilità</p>
<p><span class="math display">\[
p(y \mid \theta)
\ = \
\mbox{Bin}(y \mid n, \theta).
\]</span></p>
<p>Nei capitoli precedenti è stato mostrato come, sulla base del modello binomiale, sia possibile assegnare una probabilità a ciascun possibile valore <span class="math inline">\(y \in \{0, 1, \dots, n\}\)</span> <em>assumendo noto il valore del parametro</em> <span class="math inline">\(\theta\)</span>. Ma ora abbiamo il problema inverso, ovvero quello di fare inferenza su <span class="math inline">\(\theta\)</span> alla luce dei dati campionari <span class="math inline">\(y\)</span>. In altre parole, riteniamo di conoscere il modello probabilistico che ha generato i dati, ma di tale modello non conosciamo i parametri: vogliamo dunque ottenere informazioni su <span class="math inline">\(\theta\)</span> avendo osservato i dati <span class="math inline">\(y\)</span>.</p>
<p>Per i dati di <span class="citation">Zetsche et al. (<a href="ch-bayes-workflow.html#ref-zetschefuture2019" role="doc-biblioref">2019</a>)</span> la funzione di verosimiglianza corrisponde alla funzione binomiale di parametro <span class="math inline">\(\theta \in [0, 1]\)</span> sconosciuto. Abbiamo osservato un “successo” 23 volte in 30 “prove”, dunque, <span class="math inline">\(y = 23\)</span> e <span class="math inline">\(n = 30\)</span>. La funzione di verosimiglianza diventa</p>
<p><span class="math display" id="eq:likebino23">\[\begin{equation}
\mathcal{L}(\theta \mid y) = \frac{(23 + 7)!}{23!7!} \theta^{23} + (1-\theta)^7.
\tag{2.3}
\end{equation}\]</span></p>
<p>Per costruire la funzione di verosimiglianza dobbiamo applicare la <a href="ch-bayes-workflow.html#eq:likebino23">(2.3)</a> tante volte, cambiando ogni volta il valore <span class="math inline">\(\theta\)</span> ma <em>tenendo sempre costante il valore dei dati</em>. Per esempio, se poniamo <span class="math inline">\(\theta = 0.1\)</span></p>
<p><span class="math display">\[
\mathcal{L}(\theta \mid y) = \frac{(23 + 7)!}{23!7!} 0.1^{23} + (1-0.1)^7
\]</span></p>
<p>otteniamo</p>
<div class="sourceCode" id="cb2"><pre class="downlit sourceCode r">
<code class="sourceCode R"><span class="fu"><a href="https://rdrr.io/r/stats/Binomial.html">dbinom</a></span><span class="op">(</span><span class="fl">23</span>, <span class="fl">30</span>, <span class="fl">0.1</span><span class="op">)</span>
<span class="co">#&gt; [1] 9.737168e-18</span></code></pre></div>
<p>Se poniamo <span class="math inline">\(\theta = 0.2\)</span></p>
<p><span class="math display">\[
\mathcal{L}(\theta \mid y) = \frac{(23 + 7)!}{23!7!} 0.2^{23} + (1-0.2)^7
\]</span></p>
<p>otteniamo</p>
<div class="sourceCode" id="cb3"><pre class="downlit sourceCode r">
<code class="sourceCode R"><span class="fu"><a href="https://rdrr.io/r/stats/Binomial.html">dbinom</a></span><span class="op">(</span><span class="fl">23</span>, <span class="fl">30</span>, <span class="fl">0.2</span><span class="op">)</span>
<span class="co">#&gt; [1] 3.581417e-11</span></code></pre></div>
<p>e così via. La figura <a href="ch-bayes-workflow.html#fig:likefutexpect">2.2</a> — costruita utilizzando 100 valori equispaziati <span class="math inline">\(\theta \in [0, 1]\)</span> — fornisce una rappresentazione grafica della funzione di verosimiglianza.</p>
<div class="sourceCode" id="cb4"><pre class="downlit sourceCode r">
<code class="sourceCode R"><span class="va">n</span> <span class="op">&lt;-</span> <span class="fl">30</span>
<span class="va">y</span> <span class="op">&lt;-</span> <span class="fl">23</span>
<span class="va">theta</span> <span class="op">&lt;-</span> <span class="fu"><a href="https://rdrr.io/r/base/seq.html">seq</a></span><span class="op">(</span><span class="fl">0</span>, <span class="fl">1</span>, length.out <span class="op">=</span> <span class="fl">100</span><span class="op">)</span>
<span class="va">like</span> <span class="op">&lt;-</span> <span class="fu"><a href="https://rdrr.io/r/base/Special.html">choose</a></span><span class="op">(</span><span class="va">n</span>, <span class="va">y</span><span class="op">)</span> <span class="op">*</span> <span class="va">theta</span><span class="op">^</span><span class="va">y</span> <span class="op">*</span> <span class="op">(</span><span class="fl">1</span> <span class="op">-</span> <span class="va">theta</span><span class="op">)</span><span class="op">^</span><span class="op">(</span><span class="va">n</span> <span class="op">-</span> <span class="va">y</span><span class="op">)</span>
<span class="fu">tibble</span><span class="op">(</span><span class="va">theta</span>, <span class="va">like</span><span class="op">)</span> <span class="op">%&gt;%</span>
  <span class="fu">ggplot</span><span class="op">(</span><span class="fu">aes</span><span class="op">(</span>x <span class="op">=</span> <span class="va">theta</span>, y <span class="op">=</span> <span class="va">like</span><span class="op">)</span><span class="op">)</span> <span class="op">+</span>
  <span class="fu">geom_line</span><span class="op">(</span><span class="op">)</span> <span class="op">+</span>
  <span class="fu">labs</span><span class="op">(</span>
    y <span class="op">=</span> <span class="fu"><a href="https://rdrr.io/r/base/expression.html">expression</a></span><span class="op">(</span><span class="fu">L</span><span class="op">(</span><span class="va">theta</span><span class="op">)</span><span class="op">)</span>,
    x <span class="op">=</span> <span class="fu"><a href="https://rdrr.io/r/base/expression.html">expression</a></span><span class="op">(</span><span class="st">"Valori possibili di"</span> <span class="op">~</span> <span class="va">theta</span><span class="op">)</span>
  <span class="op">)</span></code></pre></div>
<div class="figure" style="text-align: center">
<span style="display:block;" id="fig:likefutexpect"></span>
<img src="ds4psy_files/figure-html/likefutexpect-1.png" alt="Funzione di verosimiglianza nel caso di 23 successi in 30 prove." width="576"><p class="caption">
FIGURA 2.2: Funzione di verosimiglianza nel caso di 23 successi in 30 prove.
</p>
</div>
<p>Come possiamo interpretare la curva che abbiamo ottenuto? Per alcuni valori <span class="math inline">\(\theta\)</span> la funzione di verosimiglianza assume valori piccoli; per altri valori <span class="math inline">\(\theta\)</span> la funzione di verosimiglianza assume valori più grandi. Questi ultimi sono i valori di <span class="math inline">\(\theta\)</span> più credibili e il valore 23/30 (la moda della funzione di verosimiglianza) è il valore più credibile di tutti.</p>
</div>
</div>
<div id="sec:const-normaliz-bino23" class="section level2" number="2.6">
<h2>
<span class="header-section-number">2.6</span> La verosimiglianza marginale<a class="anchor" aria-label="anchor" href="#sec:const-normaliz-bino23"><i class="fas fa-link"></i></a>
</h2>
<p>Per il calcolo di <span class="math inline">\(p(\theta \mid y)\)</span> è necessario dividere il prodotto tra la distribuzione a priori e la verosimiglianza per una costante di normalizzazione. Tale costante di normalizzazione, detta <em>verosimiglianza marginale</em>, ha lo scopo di fare in modo che <span class="math inline">\(p(\theta \mid y)\)</span> abbia area unitaria.</p>
<p>Si noti che, nel caso di variabili continue, la verosimiglianza marginale è espressa nei termini di un integrale. Tranne in pochi casi particolari, tale integrale non ha una soluzione analitica. Per questa ragione, l’inferenza bayesiana procede calcolando una approssimazione della distribuzione a posteriori mediante metodi numerici.</p>
<div id="unapplicazione-empirica-2" class="section level3" number="2.6.1">
<h3>
<span class="header-section-number">2.6.1</span> Un’applicazione empirica<a class="anchor" aria-label="anchor" href="#unapplicazione-empirica-2"><i class="fas fa-link"></i></a>
</h3>
<p>Consideriamo nuovamente i dati di <span class="citation">Zetsche et al. (<a href="ch-bayes-workflow.html#ref-zetschefuture2019" role="doc-biblioref">2019</a>)</span>. Supponiamo che nel numeratore bayesiano la verosimiglianza sia moltiplicata per una distribuzione uniforme, ovvero <span class="math inline">\(\mbox{Beta}(1, 1)\)</span>. In tali circostanze, il prodotto si riduce alla funzione di verosimiglianza. Per i dati di <span class="citation">Zetsche et al. (<a href="ch-bayes-workflow.html#ref-zetschefuture2019" role="doc-biblioref">2019</a>)</span>, dunque, la costante di normalizzazione si ottiene marginalizzando la funzione di verosimiglianza <span class="math inline">\(p(y = 23, n = 30 \mid \theta)\)</span> sopra <span class="math inline">\(\theta\)</span>, ovvero risolvendo l’integrale:</p>
<p><span class="math display" id="eq:intlikebino23">\[\begin{equation}
p(y = 23, n = 30) = \int_0^1 \binom{30}{23} \theta^{23} (1-\theta)^{7} \,\operatorname {d}\!\theta.
\tag{2.4}
\end{equation}\]</span></p>
<p>Una soluzione numerica si trova facilmente usando <span class="math inline">\(\R\)</span>:</p>
<div class="sourceCode" id="cb5"><pre class="downlit sourceCode r">
<code class="sourceCode R"><span class="va">like_bin</span> <span class="op">&lt;-</span> <span class="kw">function</span><span class="op">(</span><span class="va">theta</span><span class="op">)</span> <span class="op">{</span>
  <span class="fu"><a href="https://rdrr.io/r/base/Special.html">choose</a></span><span class="op">(</span><span class="fl">30</span>, <span class="fl">23</span><span class="op">)</span> <span class="op">*</span> <span class="va">theta</span><span class="op">^</span><span class="fl">23</span> <span class="op">*</span> <span class="op">(</span><span class="fl">1</span> <span class="op">-</span> <span class="va">theta</span><span class="op">)</span><span class="op">^</span><span class="fl">7</span>
<span class="op">}</span>
<span class="fu"><a href="https://rdrr.io/r/stats/integrate.html">integrate</a></span><span class="op">(</span><span class="va">like_bin</span>, lower <span class="op">=</span> <span class="fl">0</span>, upper <span class="op">=</span> <span class="fl">1</span><span class="op">)</span><span class="op">$</span><span class="va">value</span>
<span class="co">#&gt; [1] 0.03225806</span></code></pre></div>
<p>La derivazione analitica è fornita nell’Appendice <a href="#appendix:const-norm-bino23"><strong>??</strong></a>.</p>
</div>
</div>
<div id="distribuzione-a-posteriori" class="section level2" number="2.7">
<h2>
<span class="header-section-number">2.7</span> Distribuzione a posteriori<a class="anchor" aria-label="anchor" href="#distribuzione-a-posteriori"><i class="fas fa-link"></i></a>
</h2>
<p>La distribuzione a postreriori si trova applicando il teorema di Bayes:</p>
<p><span class="math display">\[
\text{probabilità a posteriori} = \frac{\text{probabilità a priori} \cdot \text{verosimiglianza}}{\text{costante di normalizzazione}}
\]</span></p>
<p>Una volta trovata la distribuzione a posteriori, possiamo usarla per derivare altre quantità di interesse. Questo viene generalmente ottenuto calcolando il seguente valore atteso:</p>
<p><span class="math display">\[
J = \int f(\theta) p(\theta \mid y) \,\operatorname {d}\!y
\]</span></p>
<p>Se <span class="math inline">\(f(\cdot)\)</span> è la funzione identità, ad esempio, <span class="math inline">\(J\)</span> risulta essere la media di <span class="math inline">\(\theta\)</span>:</p>
<p><span class="math display">\[
\bar{\theta} = \int_{\Theta} \theta p(\theta \mid y) \,\operatorname {d}\!\theta .
\]</span></p>
<p>Ripeto qui quanto detto sopra: le quantità di interesse della statistica bayesiana(costante di normalizzazione, valore atteso della distribuzione a posteriori, ecc.) contengono integrali che risultano, nella maggior parte dei casi, impossibili da risolvere analiticamente. Per questo motivo, si ricorre a metodi di stima numerici, in particolare a quei metodi Monte Carlo basati sulle proprietà delle catene di Markov (MCMC). Questo argomento verrà discusso nel Capitolo <a href="#ch:metropolis"><strong>??</strong></a>.</p>
</div>
<div id="distribuzione-predittiva-a-priori" class="section level2" number="2.8">
<h2>
<span class="header-section-number">2.8</span> Distribuzione predittiva a priori<a class="anchor" aria-label="anchor" href="#distribuzione-predittiva-a-priori"><i class="fas fa-link"></i></a>
</h2>
<p>La distribuzione a posteriori è l’oggetto centrale nella statistica bayesiana, ma non è l’unico. Oltre a fare inferenze sui valori dei parametri, potremmo voler fare inferenze sui dati. Questo può essere fatto calcolando la <em>distribuzione predittiva a priori</em>:</p>
<p><span class="math display" id="eq:prior-pred-distr">\[\begin{equation}
p(y^*) = \int_\Theta p(y^* \mid \theta) p(\theta) \,\operatorname {d}\!\theta .
\tag{2.5}
\end{equation}\]</span></p>
<p>La <a href="ch-bayes-workflow.html#eq:prior-pred-distr">(2.5)</a> descrive la distribuzione prevista dei dati in base al modello (che include la distribuzione a priori e la verosimiglianza), ovvero descrive i dati <span class="math inline">\(y^*\)</span> che ci aspettiamo di osservare, dato il modello, prima di avere osservato i dati del campione.</p>
<p>È possibile utilizzare campioni dalla distribuzione predittiva a priori per valutare e calibrare i modelli utilizzando le nostre conoscenze dominio-specifiche. Ad esempio, ci possiamo chiedere: “È sensato che un modello dell’altezza umana preveda che un essere umano sia alto -1.5 metri?”. Già prima di misurare una singola persona, possiamo renderci conto dell’assurdità di questa domanda. Se la distribuzione prevista dei dati consente domande di questo tipo (ovvero, prevede di osservare dati che risultano insensati alla luce delle nostre conoscenze dominio-specifiche), è chiaro che il modello deve essere riformulato.</p>
<!-- ::: {.remark} -->
<!-- Si dice comunemente che l'adozione di una prospettiva probabilistica per la modellazione conduce all'idea che i modelli generano i dati. Se i modelli generano i dati, possiamo creare modelli adatti per i nostri dati solo pensando a come i dati potrebbero essere stati generati. Inoltre, questa idea non è solo un concetto astratto. Assume una concreta nella forma della distribuzione predittiva a priori. Se la distribuzione predittiva a priori non ha senso, come abbiamo detto sopra, diventa necessario riformulare il modello. -->
<!-- ::: -->
</div>
<div id="distribuzione-predittiva-a-posteriori" class="section level2" number="2.9">
<h2>
<span class="header-section-number">2.9</span> Distribuzione predittiva a posteriori<a class="anchor" aria-label="anchor" href="#distribuzione-predittiva-a-posteriori"><i class="fas fa-link"></i></a>
</h2>
<p>Un’altra quantità utile da calcolare è la distribuzione predittiva a posteriori:</p>
<p><span class="math display" id="eq:post-pred-distr">\[\begin{equation}
p(\tilde{y} \mid y) = \int_\Theta p(\tilde{y} \mid \theta) p(\theta \mid y) \,\operatorname {d}\!\theta .
\tag{2.6}
\end{equation}\]</span></p>
<p>Questa è la distribuzione dei dati attesi futuri <span class="math inline">\(\tilde{y}\)</span> alla luce della distribuzione a posteriori <span class="math inline">\(p(\theta \mid y)\)</span>, che a sua volta è una conseguenza del modello adottato (distribuzione a priori e verosimiglianza) e dei dati osservati. In altre parole, questi sono i dati che il modello si aspetta dopo aver osservato i dati de campione. Dalla <a href="ch-bayes-workflow.html#eq:post-pred-distr">(2.6)</a> possiamo vedere che le previsioni sui dati attesi futuri sono calcolate integrando (o marginalizzando) sulla distribuzione a posteriori dei parametri. Di conseguenza, le previsioni calcolate in questo modo incorporano l’incertezza relativa alla stima dei parametri del modello.</p>
</div>
<div id="commenti-e-considerazioni-finali" class="section level2 unnumbered">
<h2>Commenti e considerazioni finali<a class="anchor" aria-label="anchor" href="#commenti-e-considerazioni-finali"><i class="fas fa-link"></i></a>
</h2>
<p>Questo Capitolo ha brevemente passato in rassegna i concetti di base dell’inferenza statistica bayesiana. In base all’approccio bayesiano, invece di dire che il parametro di interesse di un modello statistico ha un valore vero ma sconosciuto, diciamo che, prima di eseguire l’esperimento, è possibile assegnare una distribuzione di probabilità, che chiamano stato di credenza, a quello che è il vero valore del parametro. Questa distribuzione a priori può essere nota (per esempio, sappiamo che la distribuzione dei punteggi del QI è normale con media 100 e deviazione standard 15) o può essere del tutto arbitraria. L’inferenza bayesiana procede poi nel modo seguente: si raccolgono alcuni dati e si calcola la probabilità dei possibili valori del parametro alla luce dei dati osservati e delle credenze a priori. Questa nuova distribuzione di probabilità è chiamata “distribuzione a posteriori” e riassume l’incertezza dell’inferenza.</p>
</div>
<div id="bibliografia" class="section level2 unnumbered">
<h2>Bibliografia<a class="anchor" aria-label="anchor" href="#bibliografia"><i class="fas fa-link"></i></a>
</h2>

<div id="refs" class="references csl-bib-body hanging-indent" line-spacing="2">
<div id="ref-doing_bayesian_data_an" class="csl-entry">
Kruschke, J. (2014). <em>Doing bayesian data analysis: <span>A</span> tutorial with <span>R</span>, JAGS, and <span>Stan</span></em>. Academic Press.
</div>
<div id="ref-martin2022bayesian" class="csl-entry">
Martin, O. A., Kumar, R., &amp; Lao, J. (2022). <em>Bayesian modeling and computation in python</em>. CRC Press.
</div>
<div id="ref-vandeSchoot2021modelling" class="csl-entry">
Schoot, R. van de, Depaoli, S., King, R., Kramer, B., Märtens, K., Tadesse, M. G., Vannucci, M., Gelman, A., Veen, D., Willemsen, J., &amp; Yau, C. (2021). Bayesian statistics and modelling. <em>Nature Reviews Methods Primer</em>, <em>1</em>(1), 1–26.
</div>
<div id="ref-zetschefuture2019" class="csl-entry">
Zetsche, U., Bürkner, P.-C., &amp; Renneberg, B. (2019). Future expectations in clinical depression: <span>Biased</span> or realistic? <em>Journal of Abnormal Psychology</em>, <em>128</em>(7), 678–688.
</div>
</div>
</div>
</div>






  <div class="chapter-nav">
<div class="prev"><a href="ch-key-notions.html"><span class="header-section-number">1</span> Concetti chiave</a></div>
<div class="empty"></div>
</div></main><div class="col-md-3 col-lg-2 d-none d-md-block sidebar sidebar-chapter">
    <nav id="toc" data-toggle="toc" aria-label="On this page"><h2>On this page</h2>
      <ul class="nav navbar-nav">
<li><a class="nav-link" href="#ch-bayes-workflow"><span class="header-section-number">2</span> Credibilità, modelli e parametri</a></li>
<li>
<a class="nav-link" href="#analisi-dei-dati-bayesiana"><span class="header-section-number">2.1</span> Analisi dei dati bayesiana</a><ul class="nav navbar-nav">
<li><a class="nav-link" href="#prima-idea-riallocazione-della-credibilit%C3%A0"><span class="header-section-number">2.1.1</span> Prima idea: riallocazione della credibilità</a></li>
<li><a class="nav-link" href="#i-dati-sono-rumorosi-e-le-inferenze-sono-probabilistiche"><span class="header-section-number">2.1.2</span> I dati sono rumorosi e le inferenze sono probabilistiche</a></li>
<li><a class="nav-link" href="#seconda-idea-le-possibilit%C3%A0-sono-valori-di-parametri-in-un-modello-statistico"><span class="header-section-number">2.1.3</span> Seconda idea: le possibilità sono valori di parametri in un modello statistico</a></li>
</ul>
</li>
<li><a class="nav-link" href="#flusso-di-lavoro-bayesiano"><span class="header-section-number">2.2</span> Flusso di lavoro bayesiano</a></li>
<li>
<a class="nav-link" href="#modellizzazione-bayesiana"><span class="header-section-number">2.3</span> Modellizzazione bayesiana</a><ul class="nav navbar-nav"><li><a class="nav-link" href="#notazione"><span class="header-section-number">2.3.1</span> Notazione</a></li></ul>
</li>
<li>
<a class="nav-link" href="#distribuzioni-a-priori"><span class="header-section-number">2.4</span> Distribuzioni a priori</a><ul class="nav navbar-nav">
<li><a class="nav-link" href="#tipologie-di-distribuzioni-a-priori"><span class="header-section-number">2.4.1</span> Tipologie di distribuzioni a priori</a></li>
<li><a class="nav-link" href="#selezione-della-distribuzione-a-priori"><span class="header-section-number">2.4.2</span> Selezione della distribuzione a priori</a></li>
<li><a class="nav-link" href="#unapplicazione-empirica"><span class="header-section-number">2.4.3</span> Un’applicazione empirica</a></li>
</ul>
</li>
<li>
<a class="nav-link" href="#la-funzione-di-verosimiglianza"><span class="header-section-number">2.5</span> La funzione di verosimiglianza</a><ul class="nav navbar-nav">
<li><a class="nav-link" href="#notazione-1"><span class="header-section-number">2.5.1</span> Notazione</a></li>
<li><a class="nav-link" href="#la-log-verosimiglianza"><span class="header-section-number">2.5.2</span> La log-verosimiglianza</a></li>
<li><a class="nav-link" href="#unapplicazione-empirica-1"><span class="header-section-number">2.5.3</span> Un’applicazione empirica</a></li>
</ul>
</li>
<li>
<a class="nav-link" href="#sec:const-normaliz-bino23"><span class="header-section-number">2.6</span> La verosimiglianza marginale</a><ul class="nav navbar-nav"><li><a class="nav-link" href="#unapplicazione-empirica-2"><span class="header-section-number">2.6.1</span> Un’applicazione empirica</a></li></ul>
</li>
<li><a class="nav-link" href="#distribuzione-a-posteriori"><span class="header-section-number">2.7</span> Distribuzione a posteriori</a></li>
<li><a class="nav-link" href="#distribuzione-predittiva-a-priori"><span class="header-section-number">2.8</span> Distribuzione predittiva a priori</a></li>
<li><a class="nav-link" href="#distribuzione-predittiva-a-posteriori"><span class="header-section-number">2.9</span> Distribuzione predittiva a posteriori</a></li>
<li><a class="nav-link" href="#commenti-e-considerazioni-finali">Commenti e considerazioni finali</a></li>
<li><a class="nav-link" href="#bibliografia">Bibliografia</a></li>
</ul>

      <div class="book-extra">
        <ul class="list-unstyled">
<li><a id="book-source" href="https://github.com/ccaudek/datascience/blob/main/025_intro_bayes.Rmd">View source <i class="fab fa-github"></i></a></li>
          <li><a id="book-edit" href="https://github.com/ccaudek/datascience/edit/main/025_intro_bayes.Rmd">Edit this page <i class="fab fa-github"></i></a></li>
        </ul>
</div>
    </nav>
</div>

</div>
</div> <!-- .container -->

<footer class="bg-primary text-light mt-5"><div class="container"><div class="row">

  <div class="col-12 col-md-6 mt-3">
    <p>"<strong>Data Science per psicologi</strong>" was written by Corrado Caudek. It was last built on 2022-06-07.</p>
  </div>

  <div class="col-12 col-md-6 mt-3">
    <p>This book was built by the <a class="text-light" href="https://bookdown.org">bookdown</a> R package.</p>
  </div>

</div></div>
</footer><!-- dynamically load mathjax for compatibility with self-contained --><script>
  (function () {
    var script = document.createElement("script");
    script.type = "text/javascript";
    var src = "true";
    if (src === "" || src === "true") src = "https://mathjax.rstudio.com/latest/MathJax.js?config=TeX-MML-AM_CHTML";
    if (location.protocol !== "file:")
      if (/^https?:/.test(src))
        src = src.replace(/^https?:/, '');
    script.src = src;
    document.getElementsByTagName("head")[0].appendChild(script);
  })();
</script><script type="text/x-mathjax-config">const popovers = document.querySelectorAll('a.footnote-ref[data-toggle="popover"]');
for (let popover of popovers) {
  const div = document.createElement('div');
  div.setAttribute('style', 'position: absolute; top: 0, left:0; width:0, height:0, overflow: hidden; visibility: hidden;');
  div.innerHTML = popover.getAttribute('data-content');

  var has_math = div.querySelector("span.math");
  if (has_math) {
    document.body.appendChild(div);
    MathJax.Hub.Queue(["Typeset", MathJax.Hub, div]);
    MathJax.Hub.Queue(function() {
      popover.setAttribute('data-content', div.innerHTML);
      document.body.removeChild(div);
    })
  }
}
</script>
</body>
</html>
